<h3>System do monitorowania urządzeń oraz zarządzania logami</h3>
<br>
Celem pracy jest zaprojektowanie i stworzenie systemu zarządzania logami, wykorzystując program syslog-ng jako narzędzie do przechwytywania i indeksowania logów.
<br>
Spodziewanym rezultatem jest dostarczenie narzędzia, które umożliwi nie tylko monitorowanie urządzeń sieciowych i kategoryzowanie logów, ale także analizę skupień logów, co może być przydatne do wykrywania wzorców czy anomalii. 
Oprogramowanie będzie również informować użytkownika o sytuacjach krytycznych za pomocą np. wiadomości e-mail. 
Planuje się głównie wykorzystanie języka Python (do implementacji serwera grupującego dane) oraz systemu bazy danych MySQL. 
Oprogramowanie będzie się składało z przystępnej szaty graficznej, a całość będzie możliwa do uruchomienia i wdrożenia za pomocą narzędzia Docker. 
Docker zapewni prostotę we wdrażaniu na docelowych serwerach i maszynach wirtualnych.
<br>
Praca obejmuje zatem integrację programu syslog-ng z autorskim serwerem, który będzie odpowiedzialny za wykonywanie algorytmów grupowania na zgromadzonych danych w postaci logów. 
W ramach projektu zostanie opracowany interfejs użytkownika umożliwiający wizualizację wyników analizy skupień. 
Ostatecznie, projekt ma na celu stworzenie narzędzia do zarządzania logami, łączącego funkcjonalność przechwytywania, indeksowania oraz zaawansowanej analizy tego typu danych. 
W ramach pracy wykonana zostanie również analiza istniejących na rynku rozwiązań, z wykazaniem ich wad i zalet, przedstawiony projekt ogólny systemu, dokumentacja użytkowa i techniczna, testy oraz podsumowanie z kierunkami dalszego rozwoju systemu.
